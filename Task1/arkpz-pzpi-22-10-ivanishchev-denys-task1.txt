Харківський Національний Університет Радіоелектроніки
Кафедра Програмної Інженерії




Звіт
З Лабораторної роботи №1
«Розробка Vision & Scope»





Виконав:										   Перевірив:
Ст. гр. ПЗПІ-22-10							      Дашенков Д.С.
Іваніщев Д.Я.





Харків 2024
Назва проекту: Програмна система для моніторингу якості води
Власна назва: AquaSafe
1. Business Requirements
	1.1 Background
	У наш час є велика проблема з екологією: викиди від фабрик та електростанцій, сміття, браконьєрство й т.д. Все більше й більше йде розмов про екологічність у різних сферах: сортування та переробка сміття, перехід до зеленої енергетики. Також можуть виникнути й нештатні ситуації у різних місцях світу, де потрібно буде локалізувати та відстежувати забруднення. Для цього використовуються сучасні технології, які допомагають це все робити та уникати таких факторів, як людський та можлива віддаленість або ускладнене місцезнаходження забруднення.
	З водним середовищем це одна з найсильніших проблем. Буває багато ситуацій, коли у воду потрапляє багато небезпечних речовин або потрібно вимірювати воду для того, щоб уникнути проблем зі здоров’ям людей чи екосфери.
	1.2 Business Opportunity
	Основна проблема, яку вирішує цей проект – це необхідність більш автоматизованого та точного виміру рівня забруднення води у місцях, де це потрібно. Ручний вимір вимагає великої кількості ресурсів, експертів та часу.
	Унікальність цього проекту полягає у автоматизації та доступності. Система дозволяє відстежувати рівень якості води у місцях, де вона встановлена, що дозволяє уникнути ситуацій, де вода стає забрудненою та небезпечною для використання людьми, наприклад, у курортних місцях чи в водосховищах. Це зменшить витрати на потрібність у ручних вимірах, що є недешевим варіантом та допоможе людям не поламати своє здоров’я у небезпечних з точки зору якості водах.
	1.3 Business Objectives and Success Criteria
BO-1: Реалізація пристрою, який дає аналіз води менше ніж за 5 хвилин.
BO-2: Забезпечення доступу до результатів через зручний мобільний додаток.
BO-3: Інтеграція пристрою з базою даних для збереження історичних даних аналізів.
SC-1: 90% точність вимірювань.
SC-2: Середній час відповіді системи (аналіз та відображення) не перевищує 10 секунд.
SC-3: 100% доступність збережених даних у базі для подальшого аналізу та експорту.
	1.4 Customer and Market Needs
	Клієнтами цієї системи будуть екологічні організації, державні структури та власники курортів. Потребами є зручність у використанні, швидкість у отриманні результатів та доступність інформації з приладів.
2. Vision of the Solution
	2.1 Vision Statement
	Концепцією є створення пристрою, який у реальному часі відображає якість води у місці встановлення. Його встановлення забезпечить доступ до сучасного аналізу води навіть у віддалених місцях
	Метою є задоволення потреб екологічних організацій та приватних користувачів у компактному, точному та зручному рішенні. Пристрій сприятиме підвищенню екологічної обізнаності та безпеки завдяки своєчасній і точній інформації про якість води.
	Впровадження цього рішення дозволить зменшити залежність від громіздких і дорогих стаціонарних лабораторій та сприятиме швидшому реагуванню на екологічні проблеми.
	2.2 Major Features
MF-1: Портативність.
MF-2: Відображення результатів через мобільний застосунок.
MF-3: Збереження даних у Базу Даних для звітів.
MF-4: Підтримка багатокористувацького доступу до бази даних.
MF-5: Інтеграція з хмарними сервісами.
MF-6: Налаштовуванні параметри аналізу.
	2.3 Assumptions and Dependencies
•	Залежність від хімічних датчиків високої точності.
•	Припущення: доступ до інтернету для передачі даних.
•	Припущення: доступ до мобільного пристрою з застосунком для роботи з пристроями.
•	Залежність від постійного оновлення бази даних допустимих норм хімічних показників води
•	Залежність від підтримки з боку екологічних стандартів та регулюючих органів.
3. Scope and Limitations
	3.1 Scope of Initial Release
	У першій версії пристрою буде реалізовано аналіз основних параметрів якості води (кислотність, твердість). Також буде доступна базова функція збереження даних для подальшого використання.
	3.2 Scope of Subsequent Releases
	Можливість автоматичного визначення токсичних речовин, таких як важкі метали чи пестициди, шляхом використання вдосконалених сенсорів.
	Додатково передбачається інтеграція з системами екстреного сповіщення, що повідомлятимуть користувачів про критичні рівні забруднення.
	3.3 Limitations and Exclusions
	Аналіз органічних забруднень, таких як бактерії чи віруси, не буде доступний. Також пристрій не призначений для використання у високотемпературних або хімічно агресивних середовищах.
4. Business Context
	4.1 Stakeholder Profiles
	Зацікавленими сторонами у цьому проекті є:
1.	Громадяни – головною цінністю є власне здоров’я, яке вони не хочуть погіршити через низьку якість води. Вони ставляться до проекту як до можливості уникнути проблем зі своїм здоров’ям. Обмеженням може бути наявність локалізації системи.
2.	Власники курортів – головною цінністю є моніторинг стану води у реальному часі, що дозволить уникнути проблем з можливими перевірками. Обмеженням може бути кастомізація під конкретні задачі.
3.	Державні структури – головною цінністю буде дотриманням екологічних норм у водах. Це дозволить заощадити на лабораторіях для перевірки якості води та у потрібних людях. Обмеженням може бути своя система збереження інформації та інформування.
4.	Екологи – головною цінністю є точні дані про стан води. Це допоможе екологам оперативно отримувати чітку інформацію та реагувати на неї так, як потрібно. Обмеженням може бути можливість отримання даних у віддалених районах.
	4.2 Project Priorities
	Пріоритетами проекту є:
•	Якість – висока точність вимірювання якості води та вимірювання можливих токсичних речовин у воді.
•	Швидкість вимірювання – висока швидкість вимірювання якості води допоможе уникнути можливі проблеми з якістю води, коли людина захоче її використати.
	4.3 Operating Environment
	Програмне забезпечення, яке буде використовуватися для розробки системи, буде:
•	База даних на MySQL;
•	Фреймворк для аналізу даних на Kotlin;
•	Датчики для вимірювання забруднення та мікроконтролери на Arduino.
